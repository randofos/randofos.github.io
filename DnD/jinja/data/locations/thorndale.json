{
  "title": "Thorndale",
  "type":  "locations",
  "statistics": {
    "Miljö":       "Träskmark",
    "Storlek":     "By",
    "Karaktärer":  "<a href=\"characters_frederick.html\">Frederick</a>",
    "Platser":     "\"Frederick's\" (General Store)",
    "Fiendetyper": "Råtta, Fladdermus, Slime"
  },
  "content": [
    "Thorndale är en liten by mot öns sydvästra kant. Den enda vägen som lämnar <a href=\"locations_faldor_bay.html\">Faldor Bay</a> går till Thorndale, som ligger ett par timmar inåt land.",
    "Byn har fått sitt namn från de taggbuskar som trivs i den ganska våta myrmark som omger byn. Det sägs att byns grundare bosatte sig här i hopp om att buskarna skulle inge ett visst skydd mot stråtrövare.",
    "Thorndale är en av de första platser som äventyrare stöter på. Platsen är själv inte belägen nära några viktiga resurser, men är ett nav för all handel som går igenom Faldor.",
    "<h2>Karaktärer</h2>",
    "<a href=\"characters_frederick.html\">Frederick</a> är ägaren av en lokal allhandel. Butiken har inget egentligt namn, utan de som bor här kallar det bara för 'Fredericks'.",
    "<h2>Första intryck</h2>",
    "Vagnens hjul pressar fram vatten ur den mossbeklädda mark som täcker myren. Framför er skymtas en alldeles svart skog, som om solljuset knappt når fram till trädkronorna. Längre fram ser ni till slut att det inte rör sig om en skog, utan ett myller av taggbuskar. Dess enhetlighet gör det svårt att avgöra avstånd, och ni inbillar er stundvis att vagnen inte ens rör sig framåt. Det enda ni har att ankra ögonen i är den smala lerväg som skär rakt igenom mörkret. Smygande så uppenbarar sig takknoppar, vakter, lekande barn och hästdragna vagnar fyllda med tunnor. En stillsam by har funnit sin plats bland taggarnas dunkel, och här är allting precis som vanligt."
  ]
}